<html>
<head>
<title>Adeles jaunais singls pārspēj rekordus</title>
</head>
<body text="#4b0082" bgcolor="#ffa07a">
<center>
<h2> <font color="#008000"> Adeles jaunais singls pārspēj rekordus</font> </h2>
</center>
<p align="justify">
<font size="+1">
 Britu dziedātājas Adeles jaunākais singls Hello nedēļu pēc iznākšanas nopirkts 1,1 miljonu reižu.

Tā ir pirmā dziesma, kas nedēļas laikā pārkāpusi viena miljona lejupielāžu atzīmi mūzikas žurnāla Billboard topā.
Mūzikas straumēšanas pakalpojumā Spotify dziesma nedēļas laikā atskaņota 47,5 miljonus reižu. Tas ir augstākais nedēļas rādītājs aplikācijas vēsturē.
Tikmēr Hello videoklips sasniedza jaunu rekordu vietnē Vevo.com, kur pirmajā diennaktī to noskatījās vairāk nekā 27 miljonus reižu.
Hello ir pirmais singls no Adeles jaunā albuma 25, kas nāks klajā šomēnes. Ilgi gaidītais ieraksts iznāks četrus gadus pēc dziedātājas veiksmīgā albuma 21, kas atnesa viņai sešas Grammy balvas un kam visā pasaulē pārdoti vairāk nekā 30 miljoni eksemplāru.
Adele sacīja, ka jauno albumu iedvesmojis "pagrieziena punkts" viņas dzīvē, kad dziedātāja kļuvusi "pa īstam pieaugusi".

</font>
</p>
<div align="Center"><a href="zinas.html">Atpakaļ</a></div>
</body>
</html>
