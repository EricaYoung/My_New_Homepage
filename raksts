<html>
<head>
<title>Hurts atgriezīsies</title>
</head>
<body text="#4b0082" bgcolor="#ffa07a">
<center>
<h2> <font color="#008000"> Hurts atgriezīsies Rīgā ar jaunu koncertprogrammu</font> </h2>
</center>
<p align="justify">
<font size="+1">
1.martā Arēnā Rīga sava jaunākā albuma “Surrender” koncerttūres ietvaros uzstāsies Latvijā tik iecienītais sintpopa duets “Hurts”. Pēc divu gadu pārtraukuma grupa laiž klajā pavisam jaunu materiālu, kas albuma formātā klausītājiem būs pieejams 9.oktobrī.

2010.gadā iznākušais debijas albums “Happiness” vienā mirklī uztraucās Lielbritānijas topa 4.vietā, un tā pārdošanas rādītāji bija visstraujāk augošie tajā gadā. Seši singli no tikai viena diska - Wonderful Life (https://www.youtube.com/watch?v=1TB1x67Do5U), Better Than Love, Stay (https://www.youtube.com/watch?v=1nP3XB7hrFo), Sunday, All I Want For Christmas Is New Year's Day un Illuminated - pabija dažādu Eiropas topu augšgalā. Albums ieguva zelta statusu Lielbritānijā un Austrijā, bet Platīna – Vācijā, kopumā sasniedzot vismaz pirmo desmitnieku 12 Eiropas valstu hitparādēs. Pārdoto kopiju skaits pārsniedz vienu miljonu.

2013.gadā klausītāji saņēma jaunu Mančestras dueta sniegumu – albumu “Exile”, kas arī ierindojās UK Top 10, bet virknē Eiropas valstu – Vācijā, Polijā un Čehijā – sasniedza zelta statusu vienas nedēļas laikā. Vislielāko atzinību izpelnījās 2 hiti: Miracle (https://www.youtube.com/watch?v=HrAclaz5GvA) un Somebody to Die For (https://www.youtube.com/watch?v=Pt1kc_FniKM).

Šoruden kārta pienākusi jaunam radošam apkopojumam. Jaunais albums iesākts maigajā Montrē klimatā un turpināts Ivisā, Losandželosā un Ņujorkā. Apkārtnes nozīmīgumu uzsver arī paši grupas dalībnieki: “Jaunas sejas, jaunas vietas...Tās palīdzēja tapt [albumam] “Surrender”. Pilsētās, kur mēs rakstījām albumu, bija augstas, zilas debesis, tā nebija Mančestra ar mūžīgo lietu. Mēs izbaudījām to visu pilnībā, tāpēc arī mūzika tapa viegli un nepiespiesti.”
</font>
</p>
<div align="Center"><a href="zinas.html">Atpakaļ</a></div>
</body>
</html>
